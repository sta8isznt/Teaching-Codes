Άσκηση 1
Εκτύπωσε την πρόταση "Hello World!"

Άσκηση 2
Γράψε ένα πρόγραμμα που θα δέχεται ως είσοδο από τον χρήστη δύο ακέραιους αριθμούς, θα υπολογίζει το άθροισμά τους και θα το εκτυπώνει πάλι στον χρήστη.

Άσκηση 3
Γράψε ένα πρόγραμμα που θα δέχεται ως είσοδο από τον χρήστη δύο ακέραιους αριθμούς, θα υπολογίζει τη διαίρεσή τους και θα το εκτυπώνει πάλι στον χρήστη. Προσοχή! Θα πρέπει να πάρεις σε ένα if-else statement (σκέψου τι θα βάλεις ως συνθήκη δίπλα στο if) περιπτώσεις για τον παρονομαστή! Αν, δηλαδή, ο δεύτερος αριθμός που θα σου δώσει ο χρήστης είναι 0 θα πρέπει να ενημερώνεις ότι αυτή η πράξη δεν γίνεται.

Άσκηση 4
Γράψε ένα πρόγραμμα που θα ζητάει από τον χρήστη δύο ακέραιους αριθμούς, το πλάτος και το ύψος ενός ορθογωνίου. Εκτύπωσε στον χρήστη την περίμετρο και το εμβαδόν του ορθογωνίου.

Άσκηση 5
Γράψε ένα πρόγραμμα που θα ζητά από τον χρήστη να εισάγει 5 αριθμούς(θα χρειαστεί να κάνεις 5 μεταβλητές και να ζητήσεις τους αριθμούς με 5 διαφορετικά input). Υπολόγισε τον μέσο όρο τους και εκτύπωσέ τον στον χρήστη.

Άσκηση 6
Γράψε ένα πρόγραμμα που θα ζητάει από τον χρήστη να βάλει μία ακέραια τιμή που θα αναπαριστά χιλιόμετρα και θα την μετατρέπει σε μίλια, που θα τα εκτυπώνει πάλι πίσω στον χρήστη. (1 kilometer = 0.621371 miles)

Άσκηση 7
Γράψε ένα πρόγραμμα που θα ζητάει από τον χρήστη να βάλει μία ακέραια τιμή που θα αναπαριστά θερμοκρασία σε βαθμούς Κελσίου και θα την μετατρέπει σε θερμοκρασία σε βαθμούς Fahrenheit, που θα την εκτυπώνει πάλι πίσω στον χρήστη. (Fahrenheit = (Celsius * 9/5) + 32)

Άσκηση 8 (Challenging)
Γράψε ένα πρόγραμμα που θα παίρνεις έναν ακέραιο από τον χρήστη και θα πρέπει να ελέγξεις αν αυτός ο αριθμός είναι περιττός ή άρτιος. Ανάλογα θα πρέπει να ενημερώνεις τον χρήστη με ένα κατάλληλο μήνυμα.